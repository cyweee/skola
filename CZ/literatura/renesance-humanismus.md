# Renesance a humanismus

## Období a původ
### Renesance (znovuzrození)

**Renesance** je období v dějinách přibližně od 14. do 17. století, kdy lidé znovu objevovali umění, vědu a myšlenky starověkého Řecka a Říma.
Předtím, ve středověku, byla nejdůležitější víra a církev, ale v době renesance se lidé začali více zajímat o člověka, jeho rozum, tvořivost a znalosti.
Je to také umělecký styl – malíři a architekti se inspirovali starověkým Řeckem a Římem.
**Humanismus** byl myšlenkový směr, který kladl důraz na člověka, jeho rozum a schopnosti, a šel ruku v ruce s renesancí jako její duchovní základ.

### Období všestranných lidí, například takových jako:

- Leonardo da Vinci 
  - Kdo to byl: malíř, učenec, vynálezce
    - **Mona Lisa** (portrét ženy)
    - **Poslední večeře** (Na obraze je Ježíš s dvanácti apoštoly při poslední večeři, kdy říká, že ho někdo zradí.)

- Michelangelo
  - Kdo to byl: sochař, malíř, architekt, básník
    - **David** (socha)
    - **Sixtinská kaple** (malba na stropě)

### Ренesans začal v Itálii z několika důvodů:

1. Ekonomický rozvoj: Obchod a banky, zejména ve Florencii, vytvořily bohaté prostředí pro sponzorování umění a pro vytváření vědeckých a kulturních projektů.

2. Geografická poloha: Itálie byla v centru Evropy, což usnadňovalo obchod a kulturní výměnu s jinými zeměmi.

3. Města, ve kterých se rozvíjel renesans:
- Florencie
- Benátky
- Řím

### Znaky renesance v literatuře:

1. Obrození antiky: Literatura začala čerpat inspiraci z antických textů, filozofie, mytologie a estetiky. Autoři usilovali o návrat k antickým řeckým a římským kanonům.

2. Psaní v rodných jazycích: Na rozdíl od středověku, kdy vše bylo psáno latinsky, v renesančním období autoři začali psát v rodných jazycích (italsky, francouzsky, španělsky a dalších). To umožnilo širšímu okruhu lidí přístup k literatuře.

3. Lidský rozum a individualismus: V literatuře se zaměření přesunulo z náboženských témat na člověka, jeho myšlenky a pocity, což se projevovalo v dílech, která oslavovala lidskou přirozenost, rozum a svobodu.

---

## Italská renesance

### Dante Alighieri `Dante Aligieri` (1265–1321) 


Italský spisovatel, filozof a politik, považován za *"otce italského jazyka"*. Jeho dílo mělo velký vliv na formování italské literatury a kultury.

#### **Božská komedie** (*La Divina Commedia*)
- Epická báseň napsaná ve 14. století.
- Rozdělena do tří částí: **Peklo** (*Inferno*), **Očistec** (*Purgatorio*), **Ráj** (*Paradiso*).
- Alegorické putování duše k Bohu, popisuje posmrtný život.
- Používá tzv. *terza rima* – specifické rýmování (aba, bcb, cdc...).
- Obsahuje kritiku soudobé společnosti, církve a politiky.

### Francesco Petrarca `Francesco Petrarka` (1304–1374)
- Považován za **"otce humanismu"**.
- Psal sonety a lyrickou poezii, inspirovanou antikou.
- Velký obdivovatel antických římských autorů, např. **Cicerona**.

#### **Díla**
- **Zpěvík** (*Canzoniere*) – sbírka sonetů věnovaná Lauře.
  - Obsahuje 366 sonetů, většina z nich vyjadřuje jeho lásku k Lauře.
- Psal i latinsky filozofická díla, např. *O samotěném životě*.

### Giovanni Boccaccio `Džovanni Bokačo` (1313–1375)
- Autor novel a zakladatel realistického vyprávění.
> **Novela je střední prozaický žánr. Vystupuje v ní málo postav, odehrává se v krátkém časovém úseku a má výraznou pointu.**

#### **Dekameron**
- Sbírka **100 novel**, kde deset lidí vypráví příběhy během morové epidemie ve Florencii.
- Každý den jeden z nich vypráví příběh na určité téma.
- Příběhy jsou plné **humoru, ironie a kritiky společnosti**.

---

## Francouzská renesance

### François Villon `Fransoa Vijon` (1431–1463?)
- Francouzský básník, bohém, tulák a zločinec.
- Psal **balady** a lyrickou poezii.

#### **Díla**
- **Velký testament** (), **Malý testament** ().
  - Jeho poezie je **melancholická, ale zároveň ironická**.
- Villonské balady
  - Villon je známý také jako autor villonských balad, což je specifický druh balady s pevnou strukturou.
    - Balada se dělí na 4 sloky.
    - První 3 sloky mají 7-12 veršů a končí refrénem (`opakovaná část písně nebo básně, následující obvykle po každé sloce`). 
    - Poslední sloka má o polovinu méně veršů než předchozí.

### François Rabelais `Fransoa Rable` (1494–1553)
- Spisovatel, humanista, satirik.
- Psal groteskní romány, kritizoval společnost.

#### **Díla**
- **Gargantua a Pantagruel** – satirické příběhy obrů. (královský rod Obrů)
  - Kritizuje **scholastickou vědu, církev a politiku**.
  - Používá lidový jazyk a humor.

### Pierre de Ronsard `Pjer de Ronsar` (1524–1585)
- Francouzský renesanční básník.
- Psal **milostne poezie**.

#### **Díla**
- *Lásky* (*Les Amours*), *Ody* (*Odes*).
  - Vliv **antiky a italské lyriky**.

### Michel de Montaigne `Mišel de Montenj` (1533–1592)
- Filozof, humanista, tvůrce **eseje**.
- Psal **osobní úvahy**.

#### **Dílo**
- **Eseje** (*Essais*) – filozofické a morální úvahy.
  - Zaměřuje se na **zkoumání člověka, jeho myšlení a jednání**.
  - Důraz na **skepticismus a osobní zkušenost**.
  - Kritizuje **dogmata a předsudky**

---

## Španělská renesance

#### Zlatý věk španělské literatury (16.–17. století)
Toto období se nazývá **"Zlatý věk"** (*Siglo de Oro*) a bylo to období velkého rozkvětu literatury ve Španělsku. Rozvíjí se román, divadlo a poezie.  
Romány se dělí na:
- **Rytířský román** (*rytířské příběhy plné hrdinství a ideálů*)
- **Pikareskní román** (*dobrodružství chudého hrdiny – podvodníčka*)

Objevuje se i **drama** a divadelní hry.


### Lope de Vega `Lope de Vega` (1562–1635)

- Napsal přes **2000 divadelních her**, z nichž 400+ bylo dochováno.
- Založil model **typického španělského dramatu**.
- Jeho nejznámější hra: **"Fuenteovejuna"** (*Ovčí pramen*)
  - **Děj**: Vesničané zabijí tyranského velitele, ale nikdo ho neudá. Na otázku "Kdo to udělal?" odpovídají: *"Fuenteovejuna, pane."* – tedy celá vesnice jako jeden.
- Znaky španělského dramatu, které vytvořil:
  - **Historický námět**
  - **Málo postav**
  - Postavy: **Tyranský boháč**, **hrdý hrdina, který obnoví rovnováhu**, **sluha nebo poddaný**


### Miguel de Cervantes `Migel de Servantes` (1547–1616)

- Spisovatel, dramatik a kritik společnosti.
- Autor jednoho z nejslavnějších románů všech dob: **"Don Quijote de la Mancha"** (*Důmyslný rytíř Don Quijote z La Manche*)
  - **Děj**: Don Quijote je šlechtic, který zblázní z rytířských románů a rozhodne se stát rytířem. Jeho sluha Sancho Panza ho doprovází a často je hlasem rozumu.
  - Kritika rytířských románů a zároveň oslava ideálů odvahy a snů.
  - Postavy:
    - **Don Quijote** – snílek, rytíř, který chce napravit svět.
    - **Sancho Panza** – jeho věrný sluha, jednoduchý, ale moudrý.


### Lazarillo de Tormes `Lazariyo de Tormes`

- Anonymní dílo, považováno za první **pikareskní román**.
- Hlavní hrdina: **Lazaro**, chudý chlapec, který slouží různým pánům a přežívá pomocí vtipu a podvodů.
- Kritika společnosti, církve a pokrytectví.


---

## Anglická renesance

### Geoffrey Chaucer `Džefry Čósr` (asi 1343–1400)

#### Základní informace

- Narodil se v Londýně ve středně bohaté rodině obchodníků s vínem.
- Sloužil jako dvorní úředník, diplomat a byl často na cestách po Evropě – což ovlivnilo jeho literární styl.
- Uměl latinsky, francouzsky i italsky – byl ovlivněn Dantem, Boccacciem a Petrarkou.
- Canterburské povídky psal až na konci života, ale nestihl je dokončit.
- Byl pohřben ve Westminsterském opatství, čímž založil tradici Poet’s Corner – místo, kde jsou pohřbeni slavní britští autoři.

#### důležitá informace

- Jeden z prvních významných anglických básníků.
- Považován za "otce anglické literatury".
- Psal ve střední angličtině.
- Nejznámější dílo: **"Canterburské povídky"** (*The Canterbury Tales*)
  - **Děj**: Skupina poutníků si cestou do Canterbury vypráví příběhy.
  - Kombinace různých žánrů – humor, morální ponaučení, láska, kritika společnosti.
  - Každý příběh odráží charakter vypravěče.

### William Shakespeare `Viljam Šekspír` (1564–1616)

#### Základní informace

- Narodil se ve Stratfordu nad Avonou, jeho otec byl rukavičkář.
- O jeho dětství a vzdělání není mnoho známo, ale pravděpodobně chodil na latinskou školu.
- Oženil se ve 18 letech s Anne Hathawayovou, měli spolu 3 děti.
- Přestěhoval se do Londýna, kde se stal hercem, dramatikem a spolumajitelem divadla The Globe.
- Jeho tvorba se dělí na tři období: rané hry (komedie), tragédie a pozdní romantické hry.
- Psal pro široké publikum – od královského dvora až po obyčejné diváky.
- Po návratu do Stratfordu investoval do nemovitostí a stal se váženým občanem.
- Zemřel ve věku 52 let – pravděpodobně v den svých narozenin.

#### důležitá informace

- Nejvýznamnější dramatik světové literatury.
- Psal **tragédie**, **komedie**, **historické hry** i **sonety**.
- Jeho jazyk měl obrovský vliv na angličtinu.

- **Nejznámější tragédie:**
  - **Hamlet** – princ pomstí smrt svého otce, vnitřní konflikt a otázka "Být, či nebýt".
  - **Romeo a Julie** – tragický příběh dvou mladých milenců ze znepřátelených rodin.
  - **Macbeth** – příběh touhy po moci a její následky.

- **Komedie:**
  - **Sen noci svatojánské**, **Jak se vám líbí**, **Zkrocení zlé ženy** – hry plné převleků, humoru a lásky.

- Psal také **154 sonetů** – o lásce, kráse, času a smrti.