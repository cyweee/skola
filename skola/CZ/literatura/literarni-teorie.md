# Literární teorie

## Úvod do literární teorie

### Literatura

- Z latinského slova littera = písmeno → písemnictví = veškeré písemné záznamy; v užším slova smyslu literární umělecké dílo

### Dělení literatury

1. Umělecké (krásná, beletrie) – zaměřená na estetický zážitek, k pobavení, rozptýlení, úvahám o životě.
2. Odborná – zaměřená na poznání, poučení sdělení; obsahuje ověřitelné poznatky. Vyznačuje se věcností a tlumočením faktických poznatků.
3. Náboženská (liturgická) – obsahuje těžko ověřitelné poznatky, tlumočí víru v existenci bytostí, které ovlivňují lidské jednání a život.
4. Věcná (jednací písemnosti) – protokoly, žádosti, vyhlášky, předpisy, zákony.
5. Publicistická – přináší nejenom informace, ale i subjektivní hodnocení autora, vede k zamyšlení – fejetony, reportáže.
6. Do literatury řadíme i slovní a písemné součásti kombinovaných uměleckých děl – film (scénář), opera, opereta, muzikál (libreta, texty písní), výtvarné umění a fotografie (názvy, titulky).

### Význam a funkce umělecké literatury

- Estetická – tlumočí pojetí krásy, vzbuzuje pocit krásy.
- Citový vliv – obohacuje a rozvíjí lidské smysly.
- Formativní a informační funkce:
- Vzdělávací, poznávací – rozvíjí schopnosti myšlení a vyjadřování čtenáře;
- Výchovná – pomáhá vytvářet morální a estetické hodnoty, působí zpětně na život;
- Společenská – upozorňuje na závažnější společenské problémy, varuje před nebezpečím;
- Zábavná – poskytuje pobavení, uvolnění.

---

## Literární druhy podle obsahu

1. **Epika**
    - Epika vypráví příběh, má děj (časovou posloupnost událostí), postavy, které něco prožívají, jednají a vyvíjejí se
    - Autor většinou popisuje, co se stalo, kde a komu. Často se používá vypravěč (např. er-forma, ich-forma)
    - Příklady: 
      - román, novela, povídka, bajka, pohádka ...
2. **Lyrika**
    - Lyrika nevypráví příběh, ale vyjadřuje pocity, nálady, myšlenky a vnitřní prožívání autora nebo lyrického subjektu
    - Děj většinou chybí nebo je velmi slabý. Text je často krátký, psaný ve verších, používá obrazná pojmenování (metafory)
    - Příklady:
      - piseń, žalm, oda, epigram ...
3. **Drama**
   - Děj se odehrává pomocí dialogů a monologů postav, ne pomocí vypravěče
   - Text obsahuje repliky a scénické poznámky (režijní poznámky), které popisují chování, pohyb nebo prostředí
   - Příklady:
     - tragédie, komedie, činohra

## Literární druhy podle formy

1. **Próza**
   - Próza je psaná souvislým textem, bez pravidelného rytmu a rýmu
   - Věty nejsou rozděleny do veršů
   - Používá se hlavně v epice, ale může se objevit i v dramatu
   - Příklady:
     - román, novela, povídka
2. **Poezie**
   - Poezie je psaná ve verších, má rytmus, často rým a obrazný jazyk
   - Text je rozdělen do veršů a slok
   - Nejčastěji se používá v lyrice, ale existuje i epická poezie (např. balada)
   - Příklady:
     - báseň, balada, sonet
3. **Drama**
   - Děj se odehrává pomocí dialogů a monologů postav, ne pomocí vypravěče
   - Text obsahuje repliky a scénické poznámky (režijní poznámky), které popisují chování, pohyb nebo prostředí
   - Příklady:
     - tragédie, komedie, činohra

---

### Epika žanry

- **Epos**: Rozsáhlá veršovaná skladba, zpravidla o hrdinských činech (např. Ilias, Odyssea).
- **Román**: Rozsáhlá próza zachycující životy postav a společenské prostředí.
- **Novela**: Střední žánr s jednoduchým dějem a překvapivou pointou, delší než povídka, kratší než román.
- **Povídka**: Kratší prozaický útvar, dějově sevřenější než novela, zachycující často jeden aspekt života.
- **Pohádka**: Smyšlený příběh s kouzelnými prvky a bojem dobra se zlem, často s dobrým koncem.
- **Pověst**: Vázaná k reálnému místu nebo historické postavě, doplněná o nereálné prvky.
- **Legenda**: Vyprávění o životě světců, často s prvky zázraků.
- **Bajka**: Krátký alegorický příběh s personifikovanými zvířaty a morálním ponaučením.
- **Báje** (Mýtus): Starověké příběhy vysvětlující vznik světa, přírodní jevy a bohy.
- **Anekdota**: Krátké vyprávění s humornou pointou.
- **Kronika**: Historické dílo popisující události chronologicky.
- **Romaneto**: Krátký dobrodružný příběh s nevysvětlenou záhadou

### Lyrika žanry

- **Píseň**: Určena ke zpěvu, často s jednoduchou formou.
- **Óda:** Oslavná báseň na osobu, událost nebo ideu.
- **Hymnus**: Chvalozpěv, často vlastenecký nebo náboženský.
- **Elegie**: Žalozpěv vyjadřující smutek, melancholii.
- **Epigram**: Krátká, často satirická, úvaha s pointou.
- **Sonet**: Báseň o 14 verších s pevnou rýmovou a strukturní formou (4+4+3+3).
- **Žalm:** Biblický chvalozpěv nebo modlitba.
- **Gazel**: Perský žánr zaměřený na lásku a přírodu

### Drama žanry

- **Tragédie**:Vážný žánr, který obvykle končí neštěstím hlavního hrdiny, postavený na konfliktu a osudovosti (např. Hamlet).
- **Komedie**:Zobrazuje skutečnost s humorem, často s cílem pobavit a kritizovat lidské chyby. Dělí se na situační, charakterovou, konverzační.
- **Činohra**:Moderní forma dramatického umění, která pokrývá širokou škálu témat, často realistických, bez striktních pravidel.
- **Opera:** Dramatický příběh zpívaný za doprovodu orchestru.
- **Muzikál**:Spojuje mluvené slovo, zpěv a tanec.

> pak se dá aktualizovat nebo zlepšit >.<